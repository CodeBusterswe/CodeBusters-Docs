\section{Standard di qualità ISO/IEC 9126}
ISO/IEC 9126 descrive un modello di qualità del software. Il modello propone un approccio alla qualità in modo tale che le società di software possano migliorare l'organizzazione e i processi e, quindi come conseguenza concreta, la qualità del prodotto sviluppato. \\
La norma tecnica relativa alla qualità del software si compone nelle seguenti quattro parti.

\subsection{Modello di qualità}
Il modello di qualità stabilito nella prima parte dello standard è classificato da sei caratteristiche generali e varie sottocaratteristiche misurabili attraverso delle metriche. \\
Il modello è articolato nel seguente modo:

\subsubsection{Funzionalità}
La funzionalità è la capacità di un prodotto software di fornire funzioni che soddisfino esigenze stabilite, necessarie per operare sotto condizioni specifiche.

\begin{itemize}

	\item \textbf{Appropriatezza}: rappresenta la capacità del prodotto software di fornire un appropriato insieme di funzioni per gli specificati compiti ed obiettivi prefissati all'utente;
	
    \item \textbf{Accuratezza}: la capacità del prodotto software di fornire i risultati concordati o i precisi effetti richiesti;
    
    \item \textbf{Interoperabilità}: è la capacità del prodotto software di interagire ed operare con uno o più sistemi specificati;
    
    \item \textbf{Conformità}: la capacità del prodotto software di aderire a standard, convenzioni e regolamentazioni rilevanti al settore operativo a cui vengono applicate;
    
    \item \textbf{Sicurezza}: la capacità del prodotto software di proteggere informazioni e dati negandone l'accesso e la modifica a persone e sistemi non autorizzati ma permettendola a chi è abilitato.    
\end{itemize}

\subsubsection{Affidabilità}
L'affidabilità è la capacità del prodotto software di mantenere uno specificato livello di prestazioni quando usato in date condizioni per un dato periodo.

\begin{itemize}

    \item \textbf{Maturità}: è la capacità di un prodotto software di evitare che si verificano errori, malfunzionamenti o siano prodotti risultati non corretti;
    
    \item \textbf{Tolleranza agli errori}: è la capacità di mantenere livelli predeterminati di prestazioni anche in presenza di malfunzionamenti o usi scorretti del prodotto;
    
    \item \textbf{Recuperabilità}: è la capacità di un prodotto di ripristinare il livello appropriato di prestazioni e di recupero delle informazioni rilevanti, in seguito a un malfunzionamento. A seguito di un errore, il software può risultare non accessibile per un determinato periodo di tempo, questo arco di tempo è valutato proprio dalla caratteristica di recuperabilità;
    
    \item \textbf{Aderenza}: è la capacità di aderire a standard, regole e convenzioni inerenti all'affidabilità.
    
\end{itemize}

\subsubsection{Efficienza}
L'efficienza è la capacità di fornire appropriate prestazioni relativamente alla quantità di risorse usate.

\begin{itemize}

    \item \textbf{Comportamento rispetto al tempo}: è la capacità di fornire adeguati tempi di risposta, elaborazione e velocità di attraversamento, sotto condizioni determinate;
    
    \item \textbf{Utilizzo delle risorse}: è la capacità di utilizzo di quantità e tipo di risorse in maniera adeguata;
    
    \item \textbf{Conformità}: è la capacità di aderire a standard e specifiche sull'efficienza.
    
\end{itemize}

\subsubsection{Usabilità}
L'usabilità è la capacità del prodotto software di essere capito, appreso, usato e benaccetto dall'utente, quando usato sotto condizioni specificate.

\begin{itemize}

    \item \textbf{Comprensibilità}: esprime la facilità di comprensione dei concetti del prodotto, mettendo in grado l'utente di comprendere se il software è appropriato.
    
    \item \textbf{Apprendibilità}: è la capacità di ridurre l'impegno richiesto agli utenti per imparare ad usare la sua applicazione;
    
    \item \textbf{Operabilità}: è la capacità di mettere in condizione gli utenti di farne uso per i propri scopi e controllarne l'uso;
    
    \item \textbf{Attrattiva}: è la capacità del software di essere piacevole per l'utente che ne fa uso;
    
    \item \textbf{Conformità}: è la capacità del software di aderire a standard o convenzioni relativi all'usabilità.
    
\end{itemize}

\subsubsection{Manutenibilità}
La manutenibilità è la capacità del software di essere modificato, includendo correzioni, miglioramenti o adattamenti.

\begin{itemize}

    \item \textbf{Analizzabilità}: rappresenta la facilità con la quale è possibile analizzare il codice per localizzare un errore nello stesso;
    
    \item \textbf{Modificabilità}: la capacità del prodotto software di permettere l'implementazione di una specificata modifica;
    
    \item \textbf{Stabilità}: la capacità del software di evitare effetti inaspettati derivanti da modifiche errate;
    
    \item \textbf{Testabilità}: la capacità di essere facilmente testato per validare le modifiche apportate al software.
    
\end{itemize}

\subsubsection{Portabilità}
La portabilità è la capacità del software di essere trasportato da un ambiente di lavoro ad un altro.
\begin{itemize}

    \item \textbf{Adattabilità}: la capacità del software di essere adattato per differenti ambienti operativi senza dover applicare modifiche diverse da quelle fornite per il software considerato;
    
    \item \textbf{Facilità di installazione}: la capacità del software di essere installato in uno specificato ambiente;
    
    \item \textbf{Conformità}: la capacità del prodotto software di aderire a standard e convenzioni relative alla portabilità;
    
    \item \textbf{Sostituibilità}: è la capacità di essere utilizzato al posto di un altro software per svolgere gli stessi compiti nello stesso ambiente.
    
\end{itemize}

\subsection{Metriche per la qualità esterna}
Le metriche esterne misurano i comportamenti del software sulla base dei test, dall'operatività e dall'osservazione durante la sua esecuzione, in funzione degli obiettivi stabiliti in un contesto tecnico rilevante o di business.

\subsection{Metriche per la qualità interna}
La qualità interna, più precisamente le metriche interne, si applica al software non eseguibile durante le fasi di progettazione e codifica. Le misure effettuate permettono di prevedere il livello di qualità esterna ed in uso del prodotto finale, poiché gli attributi interni influiscono su quelli esterni e quelli in uso. Le metriche interne permettono di individuare eventuali problemi che potrebbero influire sulla qualità finale del prodotto prima che sia realizzato il software eseguibile. Esistono metriche che possono simulare il comportamento del prodotto finale tramite simulazioni.

\subsection{Metriche per la qualità in uso}
La qualità in uso rappresenta il punto di vista dell'utente sul software. Il livello di qualità in uso è raggiunto quando sia il livello di qualità esterna sia il livello di qualità interna sono raggiunti. La qualità in uso permette di abilitare specifici utenti ad ottenere specifici obiettivi con efficacia, produttività, sicurezza e soddisfazione.
\begin{itemize}

    \item \textbf{Efficacia}: la capacità del software di permettere agli utenti di raggiungere gli obiettivi specificati con accuratezza e completezza;
    
    \item \textbf{Produttività}: la capacità di permettere agli utenti di spendere una quantità di risorse appropriate in relazione all'efficacia ottenuta in un contesto d'uso;
    
    \item \textbf{Soddisfazione}: è la capacità del prodotto software di soddisfare gli utenti;
    
    \item \textbf{Sicurezza}: rappresenta la capacità del prodotto software di raggiungere accettabili livelli di rischio di danni a persone, al software, ad apparecchiature o all'ambiente operativo d'uso.
    
\end{itemize}

